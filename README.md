# Apollo

Ezzel az alkalmazással az a célom, hogy a Magyarországon széles körben használt Neptun hiányosságait kiküszöbölve egy könnyen használható, sokoldalú alkalmazást készítsek az egyetemi hallgatók számára. Az Apollo fő irányvonalai a tanulmányok követése és megtervezése, valamint a hallgatók életének megkönnyítése minden lehetséges módon.

## Szakdolgozat

Az Apollo a Szegedi Tudományegyetem Programtervező informatikus BSc szakdolgozatom is egyben, melynek a fejlesztését folytattam a szakdolgozat leadása után is, mivel szeretnék több, a hétköznapok során is hasznos funkciót beleépíteni, és egy teljes értékű alkalmazássá kovácsolni. A dolgozat a `dokumentáció` mappában található, ezen nem változtatok a szakdolgozat leadását követően. (A dokumentációt az Overleaf online LaTeX szerkesztővel fordítottam.) A `szakdolgozat-beadas` nevű tag GitHub-on az alkalmazásnak a szakdolgozat leadásának pillanatában lévő állapotát jelzi.
